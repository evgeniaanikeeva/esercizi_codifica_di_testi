<?xml version="1.0" encoding="UTF-8" ?>
<!DOCTYPE text SYSTEM "tei_all.dtd" >

<!-- ESERCIZIO ЗАДАНИЕ НОМЕР 8
Marcare un testo plain text di circa 3000 caratteri a piacere <pc type="dot">.</pc>
1 Inserire prologo XML
2 marcare la struttura usando gli elementi fin qui descritti in particolare marcare tutti i paragrafi usando <p> e la struttura editoriale usando <div>
3 verificare che sia ben formato con xmllint 
4 salvare il file XML su github
-->
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Grumi</title>
                <author>Evgeniia ANikeeva</author>
                <respStmt>
					<resp>Responsabilità di</resp>
					<name>Evgeniia Anikeeva</name>
				</respStmt>
            </titleStmt>
		</fileDesc>
	</teiHeader>
	
<text>
    <body>
      <div>
        <head>Un racconto apocalittico</head>
        <p>Quando si svegliò sotto il cielo smorto la sua zolla fluttuava senza controllo sul mare di melma, 
        come un tocco di feci umane galleggiante alla deriva nei liquami di una fogna. 
        Sbadigliò, si staccò un grumo di fango da un occhio e si alzò con uno sforzo. 
        Ossa doloranti in quel mondo di perenne umidità. Le nubi erano un arcobaleno di grigi, 
        cupe sfumature che rendevano le distese marine un’immensa cloaca buia su cui gli ultimi coaguli di umanità attendevano di essere risucchiati da un momento all’altro, 
        l’intero pianeta che implodeva in un rigurgito di terra e acqua in cui ribollivano corpi, città, rocce, foreste. 
        Un apocalittico guazzabuglio di tutti i regni della natura finalmente amalgamati e ritornati allo stadio del brodo primordiale. 
        Chi sei, oscuro dio che rimescoli in questo calderone tutto ciò che hai creato? Guardò all’orizzonte.
        </p>

        <p>Il giorno prima gli era parso di scorgere un’altra zolla, ma con la pioggia che creava piccole esplosioni sulla superficie molle del mare forse s’era sbagliato.
        Rabbrividì. Dalla cambusa, una cassa di munizioni che aveva svuotato in mare mesi prima, prese un pesce, lo ripulì dalla fanghiglia, 
        ne staccò la testa con un morso e con un dito lo aprì in due e ne tolse le interiora.
        Poi sedette e mangiò, i pensieri che vagavano fra il futuro e il passato. 
        Chi ha mandato questa punizione diluviale, piaga precambrica che ci annega ogni giorno? Sei tu, dio senza nome?
        Gettò la lisca in mare e prese a passeggiare avanti e indietro per la sua zolla, 
        un blocco di terra e erbaccia di poche decine di metri quadrati, unico arredamento una cassetta di legno, 
        un lungo bastone su cui aveva attaccato un gancio ricavato da del fil di ferro e uno straccio bagnato e infangato su cui dormiva la notte.
        Lontano, un’automobile venne a galla in un gorgoglio di bolle marroni per immergersi di nuovo come un sub in apnea risalito a respirare. 
        Strizzò gli occhi come un miope e cercò di penetrare lo strato nebuloso che gravava sul mare ma nulla si muoveva quel giorno.
        Si ritrovò a considerare la possibilità di essere l’ultimo rimasto su quei grumi flottanti di terra, 
        frammenti di chissà quale continente fratturato come arenaria desertica sotto il sole rovente, 
        sismi parossistici non provocati da siccità, bensì da un nucleo stanco di sopportare il peso di ere geologiche ed evoluzioni e continui disastri e olocausti ambientali.
        Prese il bastone che fungeva da arpione e cominciò a scandagliare il mare in cerca di cibo o qualcosa di utile.
        Avanzi di una specie giunta al tramonto. Rimestò nel fango ruotando il legno come uno stregone in procinto di concludere una qualche pozione miracolosa.
        E poi avanti e indietro come se remasse. Si spostava di continuo da un lato all’altro della zolla seguendo un suo oscuro piano, 
        borbottando di quando in quando e sputando schizzi di melma che gli arrivavano in bocca.
        A questo ci hai dunque condannato? A vivere di ciò che hai tolto agli altri?
        </p>

        <p>A ogni minima resistenza dell’arpione tirava su e gettava in terra il pescato. 
        Mucchi informi di poltiglia scura che si ammassavano uno sull’altro come una piccola discarica vomitata dal mare. 
        Dopo un paio d’ore si fermò e cominciò a controllare quello che aveva preso.
        Un pezzo di corda, che tenne. Un arto tranciato, non seppe dire se di uomo o donna, le dita della mano contratte nell’ultimo spasmo. L’annusò.
        Odore di terra, di carne non viva. Lo mise da parte. Stracci. Una bottiglia rotta, che ributtò in mare.
        Un cavo elettrico, che cominciò a tirar fuori dal pantano, metro dopo metro finché accanto a lui si formò un rotolo che sembrava non aver fine.
        È forse il filo che tiene ancora in vita questo pianeta? A me hai affidato l’incarico di questa ultima eutanasia? Un pesante pezzo di stoffa, forse una coperta.
        Due barattoli.
        </p>

      </div>
    </body>
  </text>
</TEI>
<!--studentessa: Evgeniia Anikeeva
    matricola: 559161
    corso: codifica di testi 19-20-->
